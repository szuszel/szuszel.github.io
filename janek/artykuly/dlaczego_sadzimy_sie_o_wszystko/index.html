<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../css/style.css">
    <title>Dlaczego sądzimy się o wszystko?</title>
</head>

<body>
    <main>
        <article>
            <hgroup>
                <header style="background-image: url('../../assets/images/dlaczego_sadzimy_sie_o_wszystko/header.jpg')">
                    <h1>Dlaczego sądzimy się o wszystko?</h1>
                </header><br>
                <h3>
                    Kto z Nas nie zna tego sławnego screena dotyczącego pisma przedprocesowego? Albo kto z Nas wyrażając
                    swoją, często krytyczną opinię nie usłyszał od drugiej strony informację, że spotkamy się w Sądzie?
                    Polacy lubują się w wysyłaniu do Temidy spraw wszelkiego rodzaju, które możnaby załatwić pozasądowym
                    tokiem tj. zakłócanie miru domowego, znieważanie czy sprawa typowo konsumencka. Ogólnie rzecz mam na
                    myśli wszelkiego rodzaju sprawy błahe oraz związane z umowami cywilnoprawnymi. Nie do końca wiadomo
                    z czym jest to związane.
                </h3>
            </hgroup>

            <section>
                <p>
                    Sam dostrzegam wiele różnorakich przyczyn związanych z zawiłością prawa, brakiem dostatecznej
                    edukacji na ten temat i fundamentalnej wiedzy o ADR czy sądach polubownych, a nawet ekonomicznych.
                    Bo to po prostu wymiarowi sprawiedliwości się opłaca. Bo po pierwsze, za pozew czy wniosek trzeba
                    uiścić jakąś opłatę. Po drugie, zasada dwuinstancyjności. Po trzecie, z punktu widzenia
                    pełnomocnika, takie sprawy są po prostu opłacalne. A to, że są bez sensu to już sprawa drugorzędna.
                </p>
                <br>
                <p>
                    Pod pojęciem alternatywnych metod rozwiązywania sporów (ADR – Alternative Dispute Resolution)
                    rozumie się wszelkie możliwości postępowania w sporze. Głównym ich założeniem jest pozasądowe
                    rozwiązywanie konfliktów. Wśród metod rozwiązywania sporów wyodrębnia się aktualnie: negocjacje,
                    mediacje oraz arbitraż.
                </p>
                <br>
                <p>
                    W Polsce najbardziej charakterystycznymi instytucjami o cechach wspomnianego powyżej ADR są arbitraż
                    (znany również jako sąd polubowny) oraz mediacja.
                </p>
            </section>

            <section>
                <img src="../../assets/images/dlaczego_sadzimy_sie_o_wszystko/sad_polubowne.jpg">
                <h2>
                    Sądy polubowne
                </h2>
                <p>
                    Są to sądy niepaństwowe orzekające w sporach cywilnoprawnych poddanych im pod rozstrzygnięcie mocą
                    zapisu na sąd polubowny. Sądy polubowne mogą orzekać: w sprawach o prawa majątkowe lub w sprawach o
                    prawa niemajątkowe, które mogą być przedmiotem ugody, z wyjątkiem spraw o alimenty. Wszelkie czysto
                    prawne informacje możecie znaleźć w części V k.p.c. (chociaż jak mogliśmy ostatnio zobaczyć na
                    podstawie k.p.k., prawo zmienia się i to dosyć gruntownie)
                </p>
                <br>
                <p>
                    Pragnę zauważyć dwie ważne kwestie:
                    <ol>
                        <li>
                            Wyroki wydane przez sądy polubowne, po ich uznaniu lub po stwierdzeniu ich wykonalności
                            przez sąd powszechny, mają taką samą moc prawną, jak wyroki sądów powszechnych. O uznaniu
                            wydanego w kraju wyroku sądu polubownego lub ugody przed nim zawartej orzeka sąd powszechny
                            na posiedzeniu niejawnym na wniosek strony. Ale, żeby nie było tak prosto są dwa przypadki,
                            w których sąd powszechny może odmówić uznania wyroku:
                            <ul>
                                <li>
                                    według przepisów ustawy spór nie może być poddany pod rozstrzygnięcie sądu
                                    polubownego
                                </li>
                                <li>
                                    uznanie lub wykonanie wyroku sądu polubownego lub ugody przed nim zawartej byłoby
                                    sprzeczne z podstawowymi zasadami porządku prawnego Rzeczypospolitej Polskiej.
                                </li>
                            </ul>
                            Szczególnie ostatni punkt zawsze bardzo mnie ciekawił, brzmi dosyć ogólnie czyż nie? 😉
                        </li>
                        <li>
                            Postępowanie przed sądem polubownym ma charakter jednoinstancyjny co oznacza, że stronom nie
                            przysługuje możliwość odwołania się od wyroku sądu polubownego (chyba że strony umówiły się
                            na sąd dwuinstancyjny (art. 1205 § 2 kpc)). Sąd polubowny rozstrzyga spór według prawa
                            właściwego dla danego stosunku prawnego, niemniej jednak gdy strony go wyraźnie upoważnią -
                            to może rozstrzygać spór według ogólnych zasad prawa lub zasad słuszności.
                        </li>
                    </ol>
                </p>
            </section>
            <section>
                <img src="../../assets/images/dlaczego_sadzimy_sie_o_wszystko/mediacja.jpg">
                <h2>Mediacja</h2>
                <p>
                    Istotą mediacji jest znalezienie satysfakcjonującego dla stron rozwiązania z udziałem mediatora,
                    który nie posiada kompetencji władczych i nie rozstrzyga sporu. Mediator powinien jedynie ułatwiać
                    stronom osiągnięcie porozumienia, pomóc im doprowadzić do zawarcia ugody. Celem mediacji jest więc
                    wypracowanie rozwiązania, które może zostać zaakceptowane przez strony.
                </p>
                <br>
                <p>
                    Cechy mediacji to:
                    <ul>
                        <li>
                            dobrowolność (na mediację muszą zgodzić się wszystkie strony biorące w niej udział)
                        </li>
                        <li>
                            autonomia stron (strony same decydują o sposobie rozwiązania sporu)
                        </li>
                        <li>
                            poufność postępowania
                        </li>
                        <li>
                            szybkość postępowania
                        </li>
                    </ul>
                </p>
                <p>
                    Mediację prowadzi się przed wszczęciem postępowania, a za zgodą stron także podczas trwania sprawy.
                    Jeżeli strony zawarły umowę o mediację, wówczas nieusprawiedliwiona odmowa wzięcia w niej udziału
                    może spowodować obciążenie strony kosztami postępowania.
                </p>
                <br>
                <p>
                    Co ważne, <b>ugoda zawarta przed mediatorem ma po jej zatwierdzeniu przez sąd moc prawną ugody
                        zawartej przed sądem</b>.
                </p>
                <p>
                    <ul>
                        Tutaj też zwracam uwagę na parę kwestii:
                        <li>
                            Sąd odmawia nadania klauzuli wykonalności albo zatwierdzenia ugody zawartej przed
                            mediatorem, w całości lub w części, jeżeli ugoda jest sprzeczna z prawem lub zasadami
                            współżycia społecznego albo zmierza do obejścia prawa, a także gdy jest niezrozumiała lub
                            zawiera sprzeczności
                        </li>
                        <li>
                            Mediatorem może być osoba fizyczna mająca pełną zdolność do czynności prawnych, korzystająca
                            w pełni z praw publicznych, za wyjątkiem sędziego (chyba, że w stanie spoczynku). W sprawach
                            rodzinnych i opiekuńczych (gdy sąd kieruje strony do mediacji) mediator powinien posiadać
                            ponadto odpowiednie kwalifikacje
                        </li>
                        <li>
                            W przypadku braku umowy o mediację, sąd do zamknięcia pierwszego posiedzenia wyznaczonego na
                            rozprawę może skierować strony do mediacji. Po zamknięciu tego posiedzenia sąd może
                            skierować strony do mediacji tylko na ich zgodny wniosek. Ponadto może mieć to miejsce tylko
                            raz w toku postępowania
                        </li>
                        <li>
                            Ze względu na postulat szybkości postępowania mediacyjnego, sąd wyznacza czas jego trwania
                            na okres do jednego miesiąca (chyba, że strony zgodnie wniosły o wyznaczenie terminu
                            dłuższego)
                        </li>
                    </ul>
                </p>
            </section>
            <section>
                <h2>Reasumując</h2>
                <p>
                    ADR pozwala na szybkie i tańsze rozwiązanie sprawy. Ale czy może stanowić wyłączną ścieżkę w polskim
                    systemie sądowniczym? Nie. Jest to dobre uzupełnienie, pomoc dla często „przeciążonego” wymiaru
                    sprawiedliwości. Proces sądowy pozostaje bowiem nadal właściwy w sprawach, w których zakończenie
                    sporu nie byłoby możliwe w inny sposób, a także wówczas, gdy pojawia się konieczność kontroli
                    osiągniętych porozumień z prawem. Tym pogmatwanym i niejednoznacznym. Dlatego też, same metody ADR
                    są ograniczone oraz i tak weryfikowane przez sądy powszechne.
                </p>
            </section>
        </article>
        <aside>
            <nav>
                <div class="home_link">
                    <span class="nolink"><b>edukacja</b>ibuk.org.pl</span>
                </div>
                <div>
                    <a href="../../">Index</a>
                    <a href="../../o_nas/">O Nas</a>
                    <a href="../../artykuly/">Artykuły</a>
                </div>
                <div class="smool">
                    <a href="../../artykuly/wymiar_sprawiedliwosci_w_polsce/"><span>Wymiar sprawiedliwości w
                            Polsce</span></a>
                    <a href="../../artykuly/dlaczego_sadzimy_sie_o_wszystko/"><span>Dlaczego sądzimy się o
                            wszystko?</span></a>
                    <a href="../../artykuly/pozew_o_rozwod_wzor/"><span>Pozew o rozwod - wzór</span></a>
                </div>
            </nav>
        </aside>
    </main>
    <div class="bottom_nav">
        <nav>
            <a href="../../">
                <img src="../../assets/icons/home-24px.svg">
                <span>Index</span>
            </a>
            <a href="../../o_nas/">
                <img src="../../assets/icons/info-24px.svg">
                <span>O Nas</span>
            </a>
            <a href="../">
                <img src="../../assets/icons/article-24px.svg">
                <span>Artykuły</span>
            </a>
        </nav>
    </div>
</body>

</html>